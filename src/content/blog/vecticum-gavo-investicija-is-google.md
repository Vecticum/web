---
title: 'VECTICUM gavo 100 000 JAV dolerių investiciją iš GOOGLE'
description: 'Lietuvos startuolis „Vecticum“, kuriantis darbuotojų savitarnos ir verslo procesų automatizavimo platformą, gavo 100 000 JAV dolerių investiciją iš technologijų gigantės „Google“'
pubDate: '2024-01-04'
heroImage: '/media/blog/google-parama.jpg'

---

<strong>Lietuvos startuolis „Vecticum“, kuriantis darbuotojų savitarnos ir verslo procesų automatizavimo platformą, gavo 100 000 JAV dolerių investiciją iš technologijų gigantės „Google“, pagal „Google for Startups Cloud Program“.</strong>

<h2>Naujoviška procesų valdymo sistema verslui</h2>

„Vecticum – tai verslo procesų automatizavimo platforma, skirta personalo, apskaitos, pirkimų ir kitų skyrių procesams valdyti. Panašūs sprendimai jau skaičiuoja virš 30 metų ir technologiškai sensta, o juos adaptuoti kylantiems klientų poreikiams tampa brangu ir neracionalu. Turėdami didelę patirtį šioje srityje, nusprendėme pradėti nuo švaraus lapo. Mūsų vizija, kaip turi atrodyti šiuolaikiška procesų valdymo sistema verslui, sulaukė didelio susidomėjimo iš įmonių tiek Lietuvoje, tiek užsienyje. Nuoseklus augimas atkreipė „Google“ dėmesį, o jų investicija tapo svarbus mūsų pasiekimų pripažinimas ir patvirtinimas, kad esame teisingame kelyje”, – komentuoja Jaroslav Gil, įmonės „Vecticum“ direktorius.

<h3>„Startups Cloud“ programa padėjo pritraukti finansavimą</h3>

„Pasirinkome dirbti su „Google Cloud“ platforma, nes ji užtikrina didelį sistemos našumą ir aukščiausius saugumo standartus. „Google“ debesų kompiuterijos strategija sutampa su mūsų ateities vizija. Dalyvavimas „Startups Cloud“ programoje suteikė ne tik finansinę paramą, bet ir galimybe bendrauti, gauti patarimų ir pagalbos iš įvairių sričių „Google“ inžinierių. Iš karto kibome į darbus, pradėjome keletą projektų automatikos ir dirbtinio intelekto srityje, o paruoštus sprendimus galėsime pasiūlyti savo klientams”, – sako Tomas Masiulis, įmonės technologijų direktorius ir vienas iš įmonės įkūrėjų.

<h3>Lankstūs sprendimai klientui</h3>

Įmonė „Vecticum“ buvo įkurta 2018 metais. Integruotų verslo programėlių platforma „Vecticum“ leidžia įmonėms automatizuoti įvairius veiklos procesus – nuo personalo ir <span style="text-decoration: underline;"><a href="https://vecticum.lt/dokumentu-valdymas/">dokumentų valdymo</a></span>, iki pirkimų valdymo ar gaunamų sąskaitų automatizavimo įrankių. „Vecticum“ sistema naudojasi apie 800 įmonių Lietuvoje ir Europoje. „Vecticum“ išskirtinumas yra ypatingai gausus administracinių procesų automatizavimas bei vartotojo sąsajos prisitaikymas konkrečioms užduotims. Sistemos architektūra leidžia visus standartinius sprendimus lengvai pritaikyti kiekvienam klientui.
