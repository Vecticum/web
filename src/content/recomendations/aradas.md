---
title: "ARADAS sėkmės istorija: efektyvumas per inovacijas ir skaitmenizaciją"
description: "Vecticum sistema leido mums automatizuoti daugelį HR procesų ir sumažinti administracinę naštą. Puikus sprendimas skirtingo dydžio įmonėms."
image: "/media/recomendations/rec-aradas.png"
link: "/recomendations/aradas"
---

## Apie UAB ARADAS

ARADAS – sparčiai auganti ir inovatyvi įmonė, kuri specializuojasi kompozito, PVC ir aliuminio langų, durų bei fasadų gamyboje. Mūsų pagrindinis tikslas – nuolat tobulinti gamybos procesus, užtikrinant aukščiausio lygio klientų aptarnavimą. Įmonė orientuojasi į gamybos modernizavimą, investuoja į pažangias technologijas ir automatizavimo sprendimus, kad pasiektų maksimalų efektyvumą, išlaikytų konkurencingumą rinkoje ir nuolat gerintų kokybės kontrolę.

Įgyvendindami šiuos tikslus, mes pasitelkiame modernią gamybos įrangą, kuri leidžia optimizuoti darbo procesus ir užtikrinti aukštą gaminių kokybės standartą. Automatizuota gamyba suteikia galimybę užtikrinti tikslius ir savalaikius gamybos etapus, todėl galime patenkinti tiek vietinių, tiek tarptautinių klientų poreikius greičiau ir efektyviau.

ARADAS siekia būti ne tik gamybos lyderiu, bet ir inovacijų pradininku, kurio sprendimai prisideda prie ilgaamžiškumo, tvarumo ir aukščiausios kokybės garantijų.

### Trumpai apie patirtį naudojant VECTICUM

VECTICUM sistema tapo esminiu įrankiu mūsų organizacijoje, kadangi padėjo reikšmingai supaprastinti tiek personalo, tiek buhalterijos dokumentų valdymą. Dabar nebereikia dirbti su popieriniais prašymais – visi dokumentai, atostogų, nedarbingumo ir kitų personalo duomenys yra saugomi vienoje platformoje, prie kiekvieno darbuotojo kortelės. Visi procesai, tvarkos ir jų tvirtinimas vyksta sklandžiai ir efektyviai šioje platformoje, kas užtikrina greitą ir patogų informacijos pasiekiamumą. Turime patogų sutarčių registrą, pirkimo sąskaitų registrą, kuris leidžia lengvai sekti ir valdyti dokumentus. 

### Iššūkiai, kurie kilo prieš pradedant naudotis VECTICUM

Prieš pradėdami naudotis VECTICUM sprendimais, susidūrėme su keliais iššūkiais. Pirmiausia, turėjome sudėtingą ir laikui imlų procesą, kai reikėjo rankiniu būdu tvarkyti ir sekti darbuotojų informaciją, įskaitant atostogas, nedarbingumus ir kitus svarbius personalo duomenis. Tai sukeldavo klaidų ir vėlavimų, ypač kai skirtingos komandos, kaip gamybos meistrai, vadovai ir planavimo skyrius, turėdavo gauti šią informaciją tuo pačiu metu. Taip pat trūko centralizuotos sistemos, kuri leistų greitai ir tiksliai pasiekti šiuos duomenis.
VECTICUM sprendimai padėjo šiuos iššūkius įveikti, nes dabar personalo dokumentų valdymas tapo daug paprastesnis. Dabar tiek gamybos meistrai, tiek vadovas ir planuotojai vienu metu gauna atnaujintą informaciją apie darbuotojų atostogas ir nedarbingumus, kas žymiai pagerino darbo procesų sklandumą ir sumažino klaidų galimybę.

### Sistemos panaudojimas įmonėje

VECTICUM sprendimus naudojame įvairiems procesams valdyti. Pavyzdžiui, naudojame sprendimus personalo atrankoms, kur greitai ir patogiai galime tvarkyti kandidatų duomenis bei sekame visus etapus nuo atrankos pradžios iki įdarbinimo. Be to, VECTICUM padeda valdyti darbuotojų atostogas, nedarbingumus ir komandiruotes, kas užtikrina tikslų ir greitą duomenų valdymą. Visi šie procesai yra centralizuoti platformoje, kas žymiai palengvina informacijos prieinamumą ir sumažina klaidų tikimybę.

### Pasiekti rezultatai naudojant VECTICUM

Pradėję naudotis VECTICUM sprendimais, pastebėjome reikšmingų pokyčių. Pavyzdžiui:

<ul class="list-disc list-inside text-gray-700 space-y-2 mt-4">
  <li>
    <strong>Pagreitėjo informacijos paieška:</strong> Dabar galime greičiau rasti reikalingus duomenis, kas žymiai sutrumpino laiką.
  </li>
  <li>
    <strong>Sumažėjo rankinio darbo kiekis:</strong> Automatizavus daugelį procesų, sumažėjo klaidų tikimybė.
  </li>
  <li>
    <strong>Patobulėjo duomenų valdymas:</strong> VECTICUM užtikrina duomenų nuoseklumą ir prieinamumą.
  </li>
  <li>
    <strong>Pagerėjo bendras darbo procesų efektyvumas:</strong> Sistemos naudojimas padėjo greičiau ir tiksliau įvykdyti užduotis, taip sutaupant laiką ir išteklius.
  </li>
</ul>
