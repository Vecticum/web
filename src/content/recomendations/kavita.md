---
title: "Kaip KAVITA išsprendė vidinių procesų iššūkius automatizuodama darbą"
description: "Įdiegus VECTICUM sprendimus, mūsų kasdieniai procesai tapo žymiai efektyvesni. Automatizavus daugelį darbų, galime daugiau dėmesio skirti savo pagrindiniams tikslams."
image: "/media/recomendations/rec-kavita.png"
link: "/rekomendacijos/kavita"
---


## Apie UAB KAVITA

**KAVITA** – įmonė, veikianti daugiau nei 30 metų ir teikianti aukščiausios kokybės regos ir klausos priežiūros produktus bei medicinos įrangą. Įmonės misija – ne tik tiekti technologijas, bet ir suteikti žmonėms galimybę gyventi geriau, pasitelkiant pažangias technologijas sveikatos srityje.  
„Kavita“ bendradarbiauja su įvairiomis sveikatos priežiūros įstaigomis, specialistais ir pacientais, siūlydama inovatyvius sprendimus, kurie padeda gerinti gyvenimo kokybę ir pasiekti geresnius rezultatus tiek gydytojų, tiek pacientų lygmenyje.

Įdiegusi VECTICUM sprendimus, KAVITA pasiekė reikšmingų pokyčių vidiniuose procesuose, užtikrindama sklandesnį ir efektyvesnį darbą.

---

### Iššūkiai prieš įsidiegiant VECTICUM

Prieš įsidiegiant VECTICUM sprendimus, „Kavita“ susidurdavo su keletu esminių problemų:

- **Decentralizuoti procesai** – didėjant darbuotojų skaičiui ir procesų apimtims, tapo sudėtinga valdyti augančius duomenų kiekius be centralizuotos sistemos.  
- **Laiko sąnaudos ir klaidos** – daugelis procesų buvo atliekami rankiniu būdu, todėl daug laiko darbuotojai praleisdavo tvarkydami administracines užduotis, kas didino klaidų tikimybę ir lėtino svarbių darbų atlikimą.  
- **Neefektyvus komandiruočių valdymas** – tarptautinė veikla, apimanti Latviją, Estiją, Lenkiją, Gruziją, Slovakiją ir kitas šalis, reikalavo dažnų komandiruočių. Be specializuotos sistemos, komandiruočių planavimas, išlaidų sekimas ir ataskaitų teikimas buvo sudėtingi ir imlūs laikui.

---

### VECTICUM sprendimų pritaikymas ir gauta nauda

- **Procesų automatizavimas** – VECTICUM leido automatizuoti daugelį svarbių procesų, tokių kaip dokumentų valdymas, darbuotojų įdarbinimas ir atostogų valdymas. Tai ne tik sumažino klaidų kiekį, bet ir užtikrino procesų nuoseklumą.  
- **Laiko taupymas** – automatizavus procesus ir centralizavus informaciją, sutaupome 3 kartus daugiau laiko, kuris anksčiau būdavo skirtas įvairiems administraciniams darbams.  
- **Sprendimų priėmimo greitis** – elektroninis dokumentų tvirtinimas ir automatizuotas prašymų tvarkymas padėjo greičiau priimti sprendimus ir užtikrinti operatyvumą.  
- **Darbuotojų įsitraukimas** – sukurta sistema, kur darbuotojai gali lengvai teikti prašymus ir gauti atsakymus elektroniniu būdu, pagerino jų įsitraukimą į procesus. Tai padidino darbuotojų motyvaciją ir bendrą komandos pasitenkinimą.

---

### Vytauto Vasiliausko, „Kavita“ technologijų direktoriaus, atsiliepimas

> Įdiegus VECTICUM sprendimus, mūsų kasdieniai procesai tapo žymiai efektyvesni. Automatizavus daugelį darbų, galime daugiau dėmesio skirti savo pagrindiniams tikslams – klientų poreikiams ir jų įgyvendinimui. Pastebėjome aiškų laiko ir resursų taupymą, VECTICUM tapo mūsų komandos kasdienių darbų partneriu, padedančiu užtikrinti aukščiausią paslaugų kokybę.

---

### VECTICUM SPRENDIMAI, KURIUOS NAUDOJA KAVITA

#### Dokumentų valdymas
- Dokumentų valdymas  
- Įmonės gaunamos/siunčiamos korespondencijos valdymas

#### Personalo valdymas
- Atostogų ir kitų nebuvimų valdymas  
- Darbo sutarčių valdymas  
- Darbo vietos paruošimo valdymas  
- Darbuotojų įdarbinimo/išdarbinimo valdymas  
- Darbuotojų prašymų valdymas  
- Komandiruočių prašymų valdymas  
- Mokymų valdymas  
- Privalomo supažindinimo su norminiais dokumentais valdymas

#### Sąskaitų valdymas
- Avansinės apyskaitos valdymas  
- Gaunamų sąskaitų valdymas

#### Kita
- Kiti individualiai pritaikyti funkcionalumai/sprendimai


